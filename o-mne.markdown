---
layout: page
title: Niečo o mne
---
**Matematika** ma vždy zaujímala, a preto som sa už od základnej školy zúčastňoval rôznych matematických súťaží. V piatom ročníku som sa dozvedel o matematických korešpondenčných seminároch a dostal som sa na moje prvé matematické sústredenie, kde som spoznal ľudí s rovnakým záujmom o matematiku ako ja. Odvtedy sa takýchto sústredení zúčastňujem pravidelne. Naučil som sa tam veľa zaujímavých vecí z matematiky, nad rámec toho čo sa učí v škole a motivovalo ma to ďalej sa uberať týmto smerom. Pravidelne sa zúčastňujem Matematickej olympiády a dvakrát som úspešne reprezentoval Slovensko na Medzinárodnej matematickej olympiáde (IMO).

Popri matematike sa venujem **programovaniu**. Ako dieťa ma veľmi zaujala robotika a začal som sa jej venovať, keď som na Vianoce dostal Lego robotickú stavebnicu. Na gymnáziu som potom začal chodiť na robotický krúžok, kde sme sa hlavne venovali súťaži First Lego League (FLL). Pri tom som sa naučil základy programovania.  
Neskôr som sa začal venovať <u>súťažnému programovaniu</u>*. Začal som riešiť Korešpondenčný seminár z programovania a zúčastňovať sa rôznych súťaži, vrátane Olympiády v informatike. Postupne som sa zlepšoval a vypracoval som sa až na Medzinárodnú olympiádu v informatike (IOI).

<span class="note">**V týchto súťažiach je cieľom navrhnúť a naprogramovať čo najefektívnejší algoritmus, ktorý rieši zadané úlohy. Priamočiare riešenie (napríklad hrubou silou) tu väčšinou získa iba malý počet bodov a na plný počet bodov treba niečo komplikovanejšie. Často sa využijú nejaké známe algoritmy a občas aj niečo z matematiky.*</span>  

![CEOI]({{ 'assets/images/oi19_04.jpg' | relative_url }})

Okrem toho, že sa sám zúčastňujem súťaží, pomáham tiež ako dobrovoľník organizovať matematický korešpondenčný seminár Riešky (práve ten, ktorý som ako prvý začal riešiť). Počas roka pripravujeme pre základoškolákov úlohy, opravujeme ich riešenia a dvakrát do roka chystáme sústredenie pre tých najlepších. Posledný rok som bol zodpovedný za výber úloh a tvorbu zadaní. Veľmi ma tiež baví pripravovať sústredenia, kedy sa všetci snažíme pre našich riešiteľov pripraviť čo najzaujímavejší program a naučiť ich niečo zaujímavé z matematiky na prednáškach.

![Riešky]({{ 'assets/images/IMG_20190123_205650.jpg' | relative_url }})

# Moje najväčšie úspechy:
Matematika:
* International Mathematical Olympiad - <b style="color: #CD7F32">bronze medal</b> ([2019](http://imo-official.org/participant_r.aspx?id=29377)), <b style="color: silver">silver medal</b> ([2020](http://imo-official.org/participant_r.aspx?id=29377))
* Matematická olympiáda (celoštátne kolo) – dvakrát 1. miesto ([2020](https://skmo.sk/poradia.php?jazyk=sk&rocnik=69&sutaz=_celostatne_kolo), [2021](https://skmo.sk/poradia.php?jazyk=sk&rocnik=70&sutaz=_celostatne_kolo))

Programovanie:
* International Olympiad in Informatics - <b style="color: silver">silver medal</b> ([2020](https://stats.ioinformatics.org/people/7254))
* Central European Olympiad in Informatics - <b style="color: #CD7F32">bronze medal</b> ([2020](http://ceoi2020.inf.elte.hu/contest/results/))
* Olympiáda v informatika (celoštátne kolo) – dvakrát 1. miesto ([2019](http://oi.sk/archiv/2018/sl-2018-3-vys.pdf), [2020](http://oi.sk/archiv/2019/sl-2019-3-vys.pdf)) a 3. miesto ([2021](https://docs.google.com/spreadsheets/d/1ARTdG8cMTo3eITN5OHYKOkKKuq856wToehwJBfcnpEc/edit#gid=1569408365))
* Zenit (celoštátne kolo) – dvakrát 1. miesto ([2019](https://zenit.ksp.sk/results/zenit18ck/all/all/B), [2020](https://zenit.ksp.sk/results/zenit19ck/all/all/A))

# Hobby
Baví ma aj:
* lúštenie šifier - veľmi rád sa zúčastňujem šifrovacích hier.
* šport - už dlhšiu dobu sa venujem orientačnému behu. Okrem toho ma veľmi baví horská cyklistika, minulý rok som začal skúšať downhill a freeride. Tiež rád skúšam nové veci, napríklad v zime som bol skialpovať a na jar liezť na skalu.  
* hrať hry – spoločenské aj počítačové.
* hudba - absolvoval som hru na klavír v ZUŠke.

![Bicykel](/assets/images/VideoCapture_20210412-191858.jpg)